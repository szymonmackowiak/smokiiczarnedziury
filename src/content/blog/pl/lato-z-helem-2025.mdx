---
title: 'Lato z helem 2025'
date: '2025-07-02'
description: "1 lipca 2025 miałem przyjemność uczestniczyć jako wykładowca w warsztatach naukowch Lato z helem. Wpis zawiera link do mojego wykładu oraz do zdjęcia z czasów, kiedy sam byłem uczestników tych warsztatów w roku 2008."
tags: [
	'physics',
	'AI',
	]
cover: 'public/img/sieuwert-otterloo-AuR4z-edGAU-unsplash.jpg'
---
## Lato z helem 2025

1 lipca 2025 miałem przyjemność uczestniczyć w warsztatach naukowch "Lato z helem". "Lato z helem" to warsztaty organizowane dla szczególnie uzdolnionej młodzieży z całej Polski, głównie przez pracowników Instytutu Fizyki Molekularnej Polskiej Akademii Nauk od 1985 roku. Sam miałem przyjemność brać w nich udział jako uczestnik w latach 2008 i 2009. Tym razem zostałem zaproszony jako wykładowca. Tytuł mojego wystąpienia brzmiał: "**Sztuczna inteligencja w fizyce i fizyka w sztucznej inteligencji**", a główną osią narracji była przyznana w roku 2024 nagroda nobla z dziedzinie fizyki. Wykład został utrwalony w serwisie YouTube, natomiast link do niego można znaleźć tutaj:
https://www.youtube.com/watch?v=wlOePnfmKm8

Wykład składa się z trzech części - w pierwszej opowiadam i tłumaczę za co w zasadzie przyznano nagrodę Nobla w roku 2024. W drugiej części przechodzę do prezentacji kilku aspektów praktycznych / technicznych - omawiam i prezentuję jak można budować w języku Python modele regresji, klasyfikacji oraz jak redukować wymiarowość danych. W ostatniej, trzeciej części zastanawiam się która nauka najlepiej tłumaczy i opisuje działanie algorytmów sztucznej inteligencji - głównie sztucznych sieci neuronowych. Gorąco zachęcam do obejrzenia.

Wracając do tematu "Lata z Helem" nie ukrywam, że obudziło ono we mnie mnóstwo wspaniałych wspomnień z czasów, które minęły i niestety nie wrócą. Przy okazji pisania tego tekstu odnalazłem i odwiedziłem stronę lata z helem i trafiłem na bardzo ważne dla mnie zdjęcie z roku 2008 - kiedy to sam byłem uczestnikiem warsztatów. Link do niego (dla ciekawych) zamieszczam poniżej:

https://www.ifmpan.poznan.pl/latozhelem/photos/2008j/43-Obraz_388.jpg

Zdjęcie wykonała albo Pani Małgosia Trybuła, albo Pan Zbyszek Trybuła. Tego już dokładnie nie pamiętam. Powiem tylko, że to nie byle jakie zdjęcie. Jestem na nim właściwie tuż przed moim odjazdem z warsztatów z profesorem Janem Stankowskim, członkiem rzeczywistym Polskiej Akademii Nauk - wybitnym fizykiem, jednym z najwybitniejszych w historii miasta Poznania. Wiedziałem, że kiedyś takie zdjęcie zostało zrobione i właśnie dzisiaj je odnalazłem. To zdumiewające w jakich okolicznościach możemy odnaleźć rzeczy, o których myśleliśmy, że przepadły, a one są dosłownie na "wyciągnięcie Internetu".  

